@v2

@url religioznite_mladi
@title религиозните млади 

@tags философия, бръщолевици

@lang bg
@desc запознайте се с Бебсикус Ил Ил и Сотикус. двамата младежи, които от време на време си нямат по-добра работа от това да дълбаят във философските недра...
@keywords философия, бръщолевици, време, млади, религия, вяра

@end_meta

запознайте се с Бебсикус Ил Ил и Сотикус. двамата младежи, които от време на време си нямат по-добра работа от това да дълбаят във философските недра на етера (или (3+1)-измерния пространствено-времеви континуум) [*], изпълнен с... *неща* (за които двамата биха имали различни гледни точки относно дали изобщо съществуват или не), създаващи дълбокосложната мрежа от образи-феномени в човешкия ум, която е твърде интересна, за да остане не-обект на скромния и бегъл опит от тяхна страна да бъде разбрана по начин, който да унищожи наивността на не-съзнаваното

... или иначе казано - запознайте се с дървено-каменните философи, които понякога обичат да спорят за спорта. понякога задълбават в някой цитат или най-случайното събитие от ежедневието. (и понякога диалога звучи доста надменно и превзето :П)

##
"Бих казал, че това, което се случва отива отвъд религията и не зависи от определена вяра или нещо друго. То е цялостно и непосредствено преживяване. Днешните млади всичките са религиозни, без обаче да имат вяра."

бебка, виж един цитат от Мартинов, който ще ви даде и на вас другата година

#note[Marshall McLuan, годината е 1971 г.](предстои цял blog post с това как издирвах първоизточника на тези негови думи, защото нашия господин по философия се оказа, че е извадил цитата някъде близо до седмия кръг на ада) доста предвидливо описва модерната ситуация

::
Marshall McLuan - тва не беше ли онзи с "средството е съобщението"

##
да, точно

::
на чат изглежда малко

ама е много секси

##
това, до което стигнахме в часа е, че примерно сутрешното проверяване на Insta, гледането на YouTube, докато ядеш или изобщо цялото това с технологиите служи като ритуал (религиозното), без обаче да я има вярата (описана явно като в библия) 

дори бих казал, че самата парола работи по магичен начин, някакво на практика пази неща само от познати хора, нищо, че целта и е обратното, и все пак средно на всеки 10 минути човек си отваря телефона и казва: *оп* "сезам, отвори се!" 

(или как би било на чешки "сезаме, отзаври се!" ?)

::
Ugh what a great country to be a phone in

..но, да, честно казано има много логика. тук може да спориш, че човек така или иначе ще намери как да има това религиозно нещо. сега вече като Бог е мъртъв, традицията също, полът става реален колкото и атомите...

## 
мхм.. 

но и това даже не е баш пълно, не е *цялото* религиозно, защото не успяхме да отговорим къде е страхопочитанието (което го има, когато вляза в църквата например)

т.е. онова изтръпване, когато "Бог ти се яви"... винаги ти се изплъзва и не успяваш да го уловиш, но знаеш, че точно в този момент някаква истина ти се явява за света, като фойерверк, който се появява за миг и после изчезва  

::

oх, side note, но

теориите, които "убиват магията" и казват, че нищо не е толкова специално и целенасочено и че всичко е в главите на "хората, които си представят неща, които не са там наистина" (като онова с богоявлението)

са много по не-опасни (смисъл екзистенциално ☠), защото в крайна сметка имаш чистата фактичност на науката като враг, с който да се биеш, тъй като и да искаш не можеш да видиш света от гледната точка на формула 

и по някакъв начин даже се до-радикализираш в досегашната си позиция на - "НЕ! даже е още по-магическо!"

а като мислим научно, low-key сме обречени да убиваме сами магията докато не умрем или ние, или тя

##

то го има и това, че колкото повече бягаш от Бог чрез науката, в един момент се завърташ в кръг и повея на постмодерността те праща обратно при абсолюта на нещото, #note[необяснимото (дали в науката това ще бъде енергия, време, пространство или такова понятие - още по-базово)]("Първата глътка от чашата на природните науки прави човека атеист, но на дъното на чашата го очаква Бог." - В. Хайзенберг)

::

но има опасност и това ("науката те води право към Бог") да се развие като сляпо вярване в християнския Бог (или някой друг бог), защото Той е истината за света и прочие

##

да.. мисля, че известна доза скептичност във всичко е в баланса на нещата

но и науката го има това екстра, че не е баш религия (въпреки, че много наподобява по същност), защото има претенции за своя метод - експерименти, които да са измерими, повторими, верифициране на хипотези, обособяване на теории, проба грешка и т.н. на кратко дадена форма на обективност 

::

доколкото тази обективност е отново субективността на нашия мозък, защото нищо не изключва "света" в нашата глава да е създаден само от сенки на нещата във Вселената

##
но това може да го оставим за друг път...

==

#center ...


##
мисля, че ми дойде нещо, господина в часа каза, че тези, които слушат музика със слушалки в градския, все едно изпадат в друго измерение 

онова изтръпване, когато чуеш хубава песен или я слушаш за 10298925829 път, или си представяш, че попадаш на даден концерт на любимия изпълнител (всичкото докато си физически още в тръмбусащ се трамвай) е много подобно чувство, което ти се изплъзва, на страхопочитанието при богоявлението...

::
тук може да спориш, че човек така или иначе ще намери как да има това религиозно нещо

^^^^^^

нещо в човешката природа е 

##
да да точно, само вече я няма "библията", т.е. където да пише какво и как да слушаш пр. FHAWIHFAUWIF

::
☠️☠️

##
относно младите, това че си търсят религиозно, може би и се разширява и в социалните мрежи

като някоя кифла си качи черна профилна заради BLM, нищо че е през една Земя разстояние и сигурно ѝ липсва необходимия контекст изобщо да се доближи до разбиране и истинска солидарност, изглежда ми по-скоро симулирана, въпреки това се задвижва вълната и самото нещо даже придобива "култовски" характер  

и се оказваш bitch, ако не си я сложиш и ти

придобива точно една фанатична емоционалност "АМА КАК НЯМА ДА ТИ ПУКА! РАСИСТ!"

::
честно, сякаш младите вече се вкопчват и до най-нашумялото нещо

някакси факта, че вече го няма сигурния отговор в науката и в библията, много по-лесно е да си помислиш, че правиш правилното нещо, като приемеш една идентичност на неизчерпаема солидарност към всичко живо, което се случва

дори и акта да се състои само в смяна на една профилна, пак излиза фанатично, когато започнеш спора с някого по темата

##
др. пример са и фанатичните вегани 

или "мейнстрийм еколозите" - имам чувството, че е повече "омг вижте ме, пука ми за костенурките" и самото нещо става част от твоето търсене на идентичност, докато действията говорят друго (#note[аз например съм много дълбоко застъпен в това последното :)](защото една пластмасова сламка по-малко в кифленското ти Costa кафе, няма да направи нищо (имайки предвид, че дори и чашата ти е още от пластмаса, а ако е от картон, то и в него има пластмаса, която даже не се рециклира)))

::
въпроса е, че когато е осъзнато (напр. това с пластмасата) някак си спираш да бъдеш толкова фанатичен по темата и да изпадаш в безсмислени спорове

##
но пак не е оправдано... "осъзнато", не значи "простено"

::
но доколкото това с "новото религиозно вкопчване" да то май си е останало същото, но се е променил само контекста... няма готови отговори и истина като при традиционните течения (християнството през Средновековието, науката през Просвещението)

##
днес всичко може да важи и да бъде валидно мнение, все ще се намери някой, който да вярва, че земята е плосък диск, който се ускорява с 9.8 м/с^2 на раменете на великани върху огромна костенурка

so

"Днешните млади всичките са религиозни, без обаче да имат вяра."

==

#center ...

::

все още ни убягва това със страхопочитанието, though

## 

... хмм

може би за да има страхопочитание от *нещо*, то трябва да го има това ясно осъзнато нещо, но докато ние вече нямаме вярата в библия или в религия, а вместо това имаме само ритуалното и от време на време фанатичното, то няма как изобщо да изпитаме това чувство

::

омг.. или екзистенциалната криза 

не е ли точно тя страхопочитание от *нищо*? точно това чувство, като изпаднеш в летаргия относно света, и изведнъж нищо няма смисъл, после става по-силно и по-силно, свиваш се на кълбо на дивана и се чудиш защо утре да не скочиш пред метрото (или ако нямаш столични привилегии, някъде другаде да се хвърлиш) и изобщо ще има ли смисъл за някого 

##

хм.. значи и тоталната липса на вяра, пак се оказва религиозно преживяване

::

може би трябва да се примирим с цялото нещо, с the human experience, това да бъдеш човек е, че някой (или никой) те е пръкнал тук и сега на Земята и трябва да се справиш със ситуацията, като постоянно се бориш да се захванеш за сламка, иначе изпадаш и се давиш в бездната

==










