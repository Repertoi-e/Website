@v2

@url syedinenieto
@title Какво да знам за Съединението? Какво да знам за Съединението...

@tags rant 

@lang bg
@desc Скрий се! Бързо! Идва журналист!
@keywords съединението, история, Княжество България, Източна Румелия, кратко, ясно, точно

@end_meta

<img src="https://upload.wikimedia.org/wikipedia/commons/7/7a/Syedinena_Bylgaria_-_Litografia_na_N.Pavlovich.JPG" width="250px"/>

Скрий се! Бързо! Идва журналист!

- #italic(Извинете, господине, как бихте коментирали онзи много важен политическият акт от преди 137 години?)
*За к'во ли пък говори тоя сега? AAAAAAAAAAAAAAAAAAAAAAAAAAAAAAAAAAAAA. Днес е денят на Съединението. Ох. Какво да кажа. Чувствам се като онзи път като даскалката по история ме изпитваше...*
- #italic(Ами... Съединението е много важно за България. Днес е важно да почетем този национален празник...)

--

Чакай, чакай, спри. Изгоря още като почна с "ами", обаче #italic(национален празник)?!? Не си сам, цяла банда небрежни съграждани са склонни към тази грешка в разгара на добрите новини от колегата, който тъкмо напомнил, че утре преди 137 години Сашо Батенберг - принцепсът, първия сред равните, решил да прочете един документ пред народа, та сега ще сме почивка: УРАААААААА! ИВО! УТРЕ ВЕРНО НЕ СМЕ НА РАБОТА, ВЕ. ТО Е ТАКОВА... #italic(НАЦИОНАЛЕН ПРАЗНИК).

Представи си, че си на Мое Просветено Място, което знае тънката разлика между #italic(национален) и #italic(официален) празник и сега трябва да прекара остатъка от живота си да я разкрива на своите изгубени, редни съратници. И сега нещо дълбоко ти гъделичка ларинкса (почти кашлица), всеки път, когато някой небрежно подхвърли фразата "национален празник". Съединението #bold(не е) национален празник, а официален празник. Само #note[3.03 - денят на Освобождението, е национален празник](Списък с български официални празници: <a href="https://www.parliament.bg/bg/24" target="_blank">parliament.bg</a>), както 14.07 - Превземането на Бастилията, е националния празник на Франция, както 4-ти юли - денят на Независимостта, е на САЩ, и т.н. Това е цялата философия.

Днес е 6.09.2022 г. и ако не живееш под камък (поне не, ако можеш да четеш това) има немалък шанс да си чул, че днес честваме 137 години откакто Източна Румелия станала отново част от Княжество България (противно на Берлинския конгрес).

Журналистите едва ли се разхождат да те дебнат да те питат какво знаеш за този ден. Все пак в момента са заети да припкат предизборно, а-у, да питат кой депутат, с колко пАрА ще вдигне пенсиите, с колко стинКИ ще свали горивото, #note[ЗАЩОТО СМЕ В КРИЗА! ТоооОЛКОВА ДЪЛБОКА КРИЗА!](<a href="https://youtu.be/piYcKcthaVA?t=288" target="_blank">youtube.com/watch?v=piYcKcthaVA</a>) ... И Е ТАКА, Г-Н ВАСИЛЕВ! НародЪТ не го интересува днес кой какво чества и празнува, а какво ще си сложи на масата утре. Следователно, сигурно се питаш: #italic(Kакво да знам за Съединението? Kакво да знам за Съединението...) Или пък си от онези патриоти, които с vibe-a на футболна агитка след мач на Левски и ЦСКА, ходят да се мятат след кръст в ледена река на Богоявление, или пък държиш акаунта в Instagram @bulgarian_patriots_uprising_681 и вече имаш подробен пост за Съединението с най-важните действия и дати -- в такъв случай няма нещо, което да не знаеш, което тук да ти кажа.

Но пък нека пробвам, обичам да се правя на важен. Аз знам защо все пак пиша тази статия. Причината е легендарната г-жа Калина Цонева, която след 4 години (по 4 часа на седмица, интензивно, после профил) предмет история в гимназията си настани удобно място в част от моя мозък и всеки път с или без повод като добър и досаден журналист все пита неща, #italic(от които просто да ти стане неудобно) - неща, които не знаеш: #italic(АХ КАК НЕ ЗНАЕШ КОЙ Е ВАСИЛ ЛЕВСКИ, БЕ, ВМИРИСАНА ТРИДНЕВНА КОТЕШКА ХРАНА ТАКАВА!!!)

- #italic(Аре бе!) - ще ми кажеш ти.

Тrue story. Веднъж скъса целия клас на този въпрос. Ама като се разписаха всички в тетрадките... Колко три обиколки направил на българските земи, колко комитета бил създал и къде, колко пари събрал за оръжие, с подробни години, дати и часове... #italic(*ТРЯС* Не. Не върши работа... Кой е Васил Левски?) питаше тя. Изчака една седмица да се помъчим и накрая дойде с този страстен отговор. По памет, но нещо от сорта на:

#sub_header Кой е Васил Левски?
#bold(Васил Иванов Кунчев) (1837 - 1873 г.) е революционер-демократ. Последовател и продължител на делото на Георги Сава Раковски (1821 - 1867 г.) за организирано всенародно въстание. Единствено той от всички смятал, че българите могат сами да се освободят.

Всичко друго било излишно. И е така. Тук второто изречение пояснява #italic(революционер), а третото - #italic(демократ). #italic(Кратко, ясно и точно.) - така казваше тя. Та си помислих.. знам, че сме говорили и по темата за днешния ден (изненада! час по история, duh), намерих го в тетрадката от 10. клас и сега ще го предам.

#header А какво за Съединението?

На 6.09.1885 г. е извършено Съединението на Княжество България и областта Източна Румелия. То било #italic(замислено, подготвено, осъществено и защитено). Неговият успех се дължи на постигнатото пълно обединение между #italic(княз, правителство, армия и целокупния български народ).

#sub_header ...замислено

При създаването на Източна Румения българи и руснаци участват активно в уреждането на устройството на управление. Правят го сходно на това в Княжество България. Институциите са следните: генерал-губернатор - Директорат - Областно събрание, по модел на тези в Княжеството: монарх (княз) - Министерски съвет - #note[Народно събрание (обикновено и велико)](Учебник по История и цивилизации за 10. клас, издателство Булвест 2000, "Възстановяване на българската държавност и изграждането на Княжество България", стр. 239). 

#sub_header ...подготвено

Според хронологията в #note[учебника](Учебник по История и цивилизации за 10. клас, издателство Булвест 2000, "Съединението на Източна Румелия с Княжество България и неговата защита", стр. 252):

10.02.1885 г. - основан е Български таен централен революционен комитет, който започва масово движение за освобождаване на останалите под османска власт територии, населени с България, начело с Захари Стоянов.

28.05.1885 г. - излиза вестник "Борба", редактиран от Захари Стоянов, a съединистки идеи вече са обхванали различни слоеве на населението.

25.06.1885 г. - БТЦРК сваля от дневния си ред действията по отношение на Македония. Защо? Защото Княжеството няма сили и за двете. Конкретна, реална цел е съединението с Източна Румелия.

#sub_header ...извършено

На #note_link[6.09.1885 г. генерал-губернаторът Габрил Кръстевич е арестуван], местното правителство е свалено и публично е обявено Съединението. Акцията се осъществява по мирен начин. На 8.0.1885 г. княз Александър I издава манифест, който признава Съединението. В двете български държави се провеждат масови обществени демонстрации в негова подкрепа.

#sub_header ...защитено

На #note_link[2.11.1885 г. Сърбия обявява война на България]. За две денонощия българската армия успява да се мобилизира от границата с Османската империя, където очаква нахлуване, до западната граница. При Сливница на 5-7 ноември се водят тежки сражения, в хода на които сръбската армия е отблъсната. По-нататъшно встъпление в сръбски земи е спряно от намеса на Австро-Унгария.

Съединението е признато с подписания #note_link[сръбско-български мирен договор на 3.03.1886 г.] и с подписания с Османската империя #note_link[Топханенски акт от 24.03.1886 г.] Признават го и всички велики сили.

#sub_sub_header Защо Русия е "против"?

Две причини. Първата е, че Русия вижда враг в лицето на княз Александър I. Втората е, че едно съединение би повдигнало самочувствието на българския народ.

#sub_sub_header Защо Англия е "за"?

На пук на Русия.

#sub_sub_header Защо Гърция е "против"?

Подобно на Сърбия - териториални претенции.

#sub_header Равносметка

Съединението е най-успешната стъпка в опита за решаването на Българския националния въпрос. То превръща България в най-голямата балканска християнска страна. С неговото осъществяване българският народ изразява силната си воля да живее в една държава.

#center 
#center 

Честит празник!

#author